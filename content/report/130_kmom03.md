Kmom03
===============================

###Hur känns det att vara styrd till ett vertikalt grid, hämmande eller stödjande?
Det känns bra att ha ett grid som man kan utgå ifrån. Det gör att man enkelt och snabbt kan lägga till mycket innehåll på sidorna och det ser bra ut nästan utan att man behöver jobba för det. Jag tycker det känns som ett väldigt bra sätt för att få en grundstruktur på sidan och vill man sedan flytta innehåll utanför gridet av någon anledning så finns det ju bra sätt att göra det på.

###Hur känns det att jobba med ett typografiskt horisontellt/baseline grid, ser du någon poäng med det?
Ja absolut så ser jag poängen med det. Läsbarheten blir direkt mycket bättre och beroende på hemsida så tror jag att man med hjälp av ett baseline grid kan göra en hel hemsida utan så mycket annan stil. När jag tittat runt på andra webplatser för inspiration så ser jag ofta sidor där man presenterar allt innehåll på en sida med en oändlig scroll. På dessa sidor så ger gridet en bra rytm och utan det så tror jag att man lätt kan tappa bort sig och bli överväldigad om det är mycket text.

###Har du jobbat med liknande layouttekniker sedan tidigare?
Ja jag har jobbat med grid tidigare men då i ett sammanhang där det gällde trycksaker. För att kunna göra en logisk layout så tycker jag nästan det är ett måste att ha någon typ av grid. Utan det så blir layouten rörig och osammanhängande.

###Du börjar se hur man kan jobba med LESS, kommentarer på det?
Jag tyckte det såg lite komplicerat ut till en början men allt eftersom jag jobbar med det så blir bättre och bättre. Att kunna återanvända kod i form av mixins känns väldigt trevlig och extremt användbart. Sedan att kunna dela upp stilen i många olika filer är också en fördel. Det jag tycker är en  nackdel med LESS jämfört med vanlig CSS är att tröskeln för att komma igång med ett projekt blir högre eftersom man man inte direkt kan länka till LESS filen i HTML-dokumentet.

###Hur uppfattade du nivån på detta kmom? Svårt, lagom, många nya begrepp?
Jag tycker momentet var lagom svårt. Det var mycket att läsa igenom och många filer som skulle komma på plats men jag försökte ta det steg för steg och lösa en sak i taget. Jag känner igen de flesta begreppen sedan tidigare så det var framför allt en fråga om att få allt att fungera och inte så mycket att förstå. Jag skulle nog kunnat ha jobbat mer med det typografiska gridet för att få alla rader att ligga fint på en linje men jag tyckte det det inte hade tillfört så mycket mer. Allt som allt var det en kul uppgift och jag tror det är något jag kommer vilja använda i egna framtida projekt.
