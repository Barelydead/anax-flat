Kmom10 (Projekt)
===============================

1.1. För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.

###Krav 1: Analys
Jag gjorde mina analyserna av sidorna genom att på förhand tänka ut ett par uppgifter som är vanligt förekommande på respektive sida. Under tiden som jag utförde dessa testar tog jag anteckningar om saker som jag tyckte var positivt och negativt.  

Jag valde att göra mina analyser av två sidor som ger ut nyheter och två sidor som är inriktade på E-handel. Den indelningen gjorde jag för att jag tyckte det skulle vara intressant att se hur sidor med liknande inriktning skiljer sig åt. Jag började med nyhetssidorna och de sajter jag valde blev aftonbladet.se och feber.se. För de två som sidor har inriktning E-handel valde jag hm.se och webhallen.se.  

Jag försökte att vara så objektiv som möjligt och ge poäng utifrån de anteckningar jag hade men det blev i flera fall svårt att sätta ord på vad som avgjorde poängen. Det var lätt att få en känsla av vad jag tyckte var bra eller dåligt men svårt att precisera exakt varför jag fick den känslan.  

 Den totala vinnaren i testet blev H&M med 24 poäng. Allt jag testade på sidan fungerade felfritt och den hade i princip all den funktionalliteten som jag förväntar mig lite mer därtill. Förloraren blev Aftonbladet med 9 poäng. Det fanns många saker som gjorde att helhetsintrycket blev lågt men det kan summeras med ett ord, plottrigt.


###Krav 2: Webbplats
Jag valde att göra en hemsida till kund 3, Bew Gorp. För att komma igång så snabbt som möjligt så började jag med att kopiera mitt anax-flat bibliotek och rensade den på kontent och överflödiga filer. Det visade sig att det inte var så enkelt som jag trodde och fick göra en hel del ändringar både i makefilerna och htaccess för att få allt att fungera.  

När grunden var på plats och fungerade så började jag att fundera på hur jag ville strukturera hemsida och jag tyckte att det skulle kunna vara intressant att ha en lång startsida med flera olika sektioner som man scrollar sig igenom. Det löste jag genom att skapa block med innehåll som jag sedan placerade ut med frontmattern i indexfilen. Att ha olika block gjorde att jag senare hade mer frihet att kunna ändra bredd färg och form på de olika sektionerna.

Som logotyp valde jag att inte använda en bild utan gjorde istället en konstruktion av typografi men olika fontstorlekar och fonttyper. Jag passade även på att ta mig lite artistisk frihet och flytta på bokstäverna så att Bew Gorp blev Web Group.  

Något jag fann var ganska svårt vad att hitta bra bilder att använda. Så istället för att använda fotografier har jag använt mig av ikoner och screenshots för att göra sidan bildinriktad.


###Krav 3: Tema
Jag började med att göra en grundlayout där jag fokuserade på att ordna så att sidans alla delar matchar gridet, både vertikal och horisontellt. Grundstrukturen sparade jag i layout.less och det är också det är den strukturen som utgör base temat. I de tidigare kursmomenten hade jag använt ett 12 kolumners grid och tänkte därför att jag skulle testa att göra 24 kolumner i projektet för att se om det gav några fördelar. Nu efter att ha jobbat med 24 kolumner så tycker jag det fungerade bättre då det gav mig lite mer kontroll.

Temats utformning finns beskrivet på hemsidan under [tema/custom](teman).


###Krav 4: Tema (optionell)
Precis som mitt första tema är det baserat på ett 24 columners grid och i och med att jag på mitt första tema redan hade löst mycket av layouten och inmatchning till gridet var det bara att börja lägga till designelement och tänka ut vilka designprinciper jag ville använda.

För att hitta en design som jag gillade så har jag tagit mycket inspiration från riktiga hemsidor. En stor del tid har för mig gått till att testa olika variatner på designs och sedan skala av för att det inte ska bli överarbetat.

Temats utformning finns beskrivet på hemsidan under [tema/alternative](teman).



###Om Projektet. Problem/lösningar/strul/enkelt/svårt/snabbt/lång tid, Var det ett bra och rimligt projekt för denna kursen?
Projektet har varit roligt och jag tycker det var bra att man hade en olika valmöjligheter med de olika "kunderna". Det har kännts relevant och har haft en bra koppling till de tidigare kursmaterialet.

Något jag tycker har varit lite krångligt är att använda markdown för att designa. Markdown känns som en väldigt smidig lösning när man ska skapar innehåll till en hemsida men när det framförallt handlar om design så får man inte riktigt samma frihet som med vanlig HTML. Av den anledningen så har jag på ganska många ställen i projektet helt enkelt skrivit HTML-kod i markdown filerna. (och kanske var det också tanken?).

En annan sak som bitvis har kännts lite fyrkantigt är att jobba med ett ramverk. Jag har sedan tidigare inte någon erfarenhet av ramverk, så det har varit en ganska stor process för mig att bara sätta sig hur det fungerar. Det har vid flera tillfällen gjort att jag ödslat mycket tid på att försöka hitta hur man fixar till småsaker istället för att fokusera på den riktigt uppgiften.

Det mest positiva med projektet såväl som kursen i helhet har varit att lära sig och använda LESS. När vi började med kursen tyckte jag det kändes onödigt komplicerat och mina tankegångar var att man lika gärna skulle kunna använda CSS. Nu när man har jobbat en del med LESS så känns det väldigt naturligt och jag märker att jag är mer effektiv med LESS än vad jag tidigare varit med vanlig CSS. När man adderar moduler och den snygga kodstruktur utöver det så blir det nog svårt att välja något annat språk i framtiden.

Att skriva analyser har varit väldigt lärorikt i två avseenden. Det första är att man får fundera över vad som är bra och dålig design och överföra det i konkreta termer. Det andra är att jag ofta kämpar med att skriva texter så det har varit nyttig för mig att öva på det.

Att visa gridet på en godtycklig sida var något som jag tidigt hade problem med i projektet och där fick jag väldigt mycket hjälp av videoserien som Mikael gjort om just det. Det var en väldigt bra genomgång och gav också en blick in i lite mer avancerade kodstrukturer.


###Om Kursen
Jag är till största del väldigt nöjd med kursen och jag tycker att innehållet har varit i linje med det jag förväntade mig. Något som var en trevlig överraskning för mig var att bekanta mig med Github och få lite tankar om hur man kan jobba med projekt på en större skala.

Det har varit en omfattande kurs och innehållet har varit väldigt varierat, allt från Github till ramverk till designprinciper. Jag tycker att allt innehåll har varit relevant och lärorikt men det har och andra sidan gjort att vissa uppgifter kännts lite spretiga eftersom att det är så många olika moment och tekniker man måste ha koll på. Jag har inget konkret förslag på förbättring men jag tror att kursmomenten skulle bli bättre om de blev mer fokuserade på en eller ett fåtal tekniker istället för att försökte få med lite av allt.

Det som har varit mest lärorikt för mig är hur man bygger upp en hemsida med hjälp av ett grid och det känns som en grundsten att utgå ifån när man bygger alla typer av hemsidor. När gridet är på plats och allt matchar så är det bara fantasin och kreativiteten som sätter gränser. De designkoncept som vi tagit upp i kursen har varit bra balancerade med praktik och teori och jag passar på att ge ett plus till den bra kurslitteraturen.

Jag skulle rekommendera kursen till någon som har lite förkunskaper inom HTML och CSS och vill lära sig lite mer avancerad design. Kursen får betyget 8/10.
